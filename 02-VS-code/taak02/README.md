# DEVOPS-TAAK-NR02

## Handige instellingen VS Code

## Uitleg

In deze module gaan we een aantal handige instellingen van CS Code belichten die ervoor zorgen dat je sneller kan werken.

Je opent de instellingen van VS Code door uit de menu balk boven in de VS Code editor te kiezen voor `File > Preferences > Settings` of met de sneltoets <kbd>CTRL</kbd>+<kbd>,</kbd>

Je kunt alle instellingen en acties in VS Code uitvoeren door deze te selecteren vanuit de menu balk maar je kunt ook sneller een optie vinden door gebruik te maken van het Command Pallette. Je opent deze uit de menu balk te kiezen voor File > Command Palette maar als je dat zo doet ga je natuurlijk een beetje je doel voorbij. Gebruik daarom de sneltoets <kbd>CTRL</kbd>+<kbd>SHIFT</kbd>+<kbd>P</kbd>. Zodra het Command Palette open is kun je filteren en opties uitkiezen uit de aangeboden opties.

> TAAL TIP: Binnen het lesmateriaal houden we zoveel mogelijk engels aan als we het hebben over opties en ICT termen. Dit doen we omdat als je in het engels zoekt op internet je vaak meer en betere bronnen vindt dan als je dit alleen in het nederlands doet.
> 
> Als je een windows (of mac) versie hebt draaien op je laptop die ingesteld is op nederlands dan neemt een nieuwe installatie van VS Code deze voorkeur over. We raden aan om de interface voor de programmas die je gebruikt in te stellen op engels zodat je het lesmateriaal beter aansluit met jouw werkomgeving. Zie [deze uitleg](https://code.visualstudio.com/docs/getstarted/locales) (in het engels) om dit in te stellen voor VS Code.


## Leerdoelen

1. [ ] Ik weet waar ik de instellingen van VS Code kan vinden.
2. [ ] Ik weet hoe ik het command palette kan openen.
3. [ ] Ik weet hoe ik een kleur thema kan instellen binnen VS Code.
4. [ ] Ik hoe ik het de auto-save feature aan kan zetten binnen VS Code.

## Opdracht

1. Open settings in VS Code en gebruik de filter om de instellingen voor het veranderen van je Cursor te vinden. Verander de Cursor Blinking setting van Blink naar Smooth.
2. Verander het Thema voor VS Code door het Command Palette te openen en te filteren op Theme en dan te kiezen voor Preferences: Color Theme. Gebruikt <kbd>&darr;</kbd> en <kbd>&uarr;</kbd> om een Theme te selecteren. Selecteer er eentje die jij prettig vindt.
3. Als je aan het programmeren bent wil je het bestand waar je in werkt vaak opslaan zodat je nooit werk verliest. Je kunt dit doen door telkens uit de Menu Balk te kiezen voor `File > Save` of de sneltoets <kbd>CTRL</kbd>+<kbd>S</kbd> te gebruiken maar VS Code heeft ook een **auto save** feature. Zoek deze en zet hem aan.

## Eindresultaat

VS Code maakt gebruik van een zelf gekozen kleuren thema, je cursor pulseert rustig en bestanden waarin je werkt worden automatisch opgeslagen.

## Bronnen

* [VS Code set Display Language](https://code.visualstudio.com/docs/getstarted/locales)