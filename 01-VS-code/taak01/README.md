# DEVOPS-TAAK-01

## Installatie Visual Studio Code

## Uitleg

In deze taak gaan we **Visual Studio Code** installeren. [Visual Studio Code](https://en.wikipedia.org/wiki/Visual_Studio_Code) is de zogenaamde editor waarin je tijdens jouw opleiding programmeercode schrijft. 

Microsoft wil graag dat zoveel mogelijk programmeurs software ontwikkelen voor het Windows besturingssysteem. Want hoe meer software er is voor Windows hoe meer mensen daarvan afhankelijk zijn en dus Windows kiezen als besturingsysteem. Het software ecosysteem dat zo ontstaat rondom het Windows *platform* zorgt voor het grootste gedeelte van de inkomsten van Microsoft (in 2019 was dit in totaal meer dan 82 miljard dollar bruto).

Microsoft investeert daarom flink in het aan zichzelf binden van ontwikkelaars door programmeer tools te ontwikkelen. Visual Studio Code, uitgebracht in 2015 en volop in ontwikkeling, is in korte tijd uitgegroeit tot een van de populairste editors wereldwijd.

> #### Visual Studio (IDE) vs Visual Studio Code (Editor)
> 
> Microsoft geeft ook een ander product uit dat qua naamgeving heel erg lijkt op Visual Studio Code. Dit product, simpelweg Visual Studio genaamd (zonder het woordje Code dus), is uitgebreider dan Visual Studio Code. Het lijkt op een gewone editor zoals VS Code maar heeft standaard veel meer mogelijkheden. Je noemt dit soort software een **IDE** (Integrated Development Enviroment) oftewel een *Geintergreerde Ontwikkel Omgeving.*  

Met behulp van extensions voor VS Code kun je de functionaliteiten van de editor bijna naar het niveau tillen van een volwaardige IDE. Hiermee gaan we in latere taken aan de slag. 

## Leerdoelen

1. [ ] Ik kan het verschil tussen een editor en IDE in één zin omschrijven
2. [ ] Ik kan de Visual Studio Code editor downloaden en installeren
3. [ ] Ik kan de Visual Studio Code editor opstarten en een nieuw bestand aanmaken en opslaan.

## Opdracht

1. Ga naar [code.visualstudio.com](https://code.visualstudio.com/) en download en installeer de versie voor jouw besturingssysteem. 
2. Start VS Code op. Open een nieuw bestand via `File > New File` of <kbd>CTRL</kbd>+<kbd>N</kbd> en sla deze op als `taak01.txt` in de map voor deze taak. 

## Eindresultaat

Een bestand genaamd `taak01.txt` in de map voor deze taak.

## Bronnen

[Wikipedia - Visual Studio Code](https://en.wikipedia.org/wiki/Visual_Studio_Code)  

