# DEVOPS-TAAK-01

## Wat is versiebeheer?

## Uitleg

### Waarom versiebeheer

Software schrijven doe je soms alleen maar ook vaak in een team. Als je alleen werkt, kun je in principe gemakkelijk voor jezelf bijhouden wat de laatste versie is van je werk. Een methode die veel gebruikt wordt is het toevoegen van een versienummer aan de bestandsnaam (zoals bij Microsoft Office documenten: `document_v1.docx`, `document_v2.docx`, etc).

Dit werkt prima als je de enige bent die aan iets werkt en je binnen een enkel bestand bezig bent, maar zodra je werkt aan een project waarbij meerdere bestanden samen één versie vormen, wordt het al lastiger. Als je op een slimme manier wilt samenwerken met anderen, wordt het nog lastiger.

Dit is natuurlijk een probleem dat elk softwareontwikkelingsteam ervaart en dus zijn er in de loop van tijd verschillende systemen bedacht om hiermee om te gaan. Het versiebeheersysteem dat op dit moment het meest gebruikt wordt is [Git](https://nl.wikipedia.org/wiki/Git_(software)).

Als het goed is heb je Git al geïnstalleerd en werkend op je laptop en daarnaast een Github-account aangemaakt. In volgende taken gaan we oefenen met het inleveren van jouw code op Github.

## Leerdoelen

1. [ ] Ik weet wat versiebeheer is en waarom het gebruikt wordt tijdens het ontwikkelen van software.

## Opdracht

1. bekijk de onderstaande videos
   
    > In deze video wordt veel informatie over Git gegeven. Het geeft niet als je niet alles meteen begrijpt of onthoudt. In de komende taken richten we ons op de meest belangrijke onderdelen van Git en krijg je daar Nederlandse uitleg over.

    [![Video - Wat is Version-Control](img/screenshot-youtube-what-is-git.jpg)](https://www.youtube.com/watch?v=9GKpbI1siow)

    > Onderstaande Youtube-video laat zien hoe een project waarin meerdere ontwikkelaars samenwerken tot stand komt. Elk bolletje in de video is een bestand. Bolletjes die samen staan, zitten in dezelfde map. Elke keer dat er een lichtbundel schijnt vanuit een persoon naar een bestand, wordt een aanpassing in de code gedaan door een programmeur.

    [![Bitcoin github visualisation](img/screenshot-youtube-bitcoin-vis.jpg)](https://www.youtube.com/watch?v=DjYbsq3FXfM)


## Eindresultaat

## Bronnen

